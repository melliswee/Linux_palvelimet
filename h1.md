# H1, Ensimmäisen kurssiviikon tehtävät

Käyn samaan aikaan Data Security- kurssia, jonka ensimmäisen viikon kotitehtävät ovat osittain samat kuin tällä kurssilla. Sen kurssin kotitehtävien toteutukset (englanniksi) löytyvät osoitteesta https://github.com/melliswee/Data_Security.

Ensimmäisen viikon tehtäviin kuuluvat annettujen lukumateriaalien tiivistäminen, Debian- virtuaalikoneen asentaminen VirtualBoxiin, virtuaalikoneen rautaan tutustuminen ja listauksen selittäminen, uusien ohjelmien asentaminen virtuaalikoneelle ja niiden käyttäminen ja ohjelmien lisensseihin tutustuminen. Kotitehtävien tarkempi kuvaus löytyy opettajan [sivulta](https://terokarvinen.com/2021/linux-palvelimet-ict4tn021-3018/).

Debian 11 Bullseye- virtuaalikoneen asentaminen VirtualBoxiin tuli tehtyä jo toista kurssia varten ([Data Security h1- tehtävä](https://github.com/melliswee/Data_Security/blob/main/h1.md)) ja kaikki sujui [ohjeita](https://terokarvinen.com/2021/install-debian-on-virtualbox/) seuraten ongelmitta. Vielä aiemmin toisella kurssilla suurin ongelmani alussa oli juuri hyvän resoluution saaminen kuvalle, joka ei muistaakseni koskaan ratkennut täysin tyydyttävästi (asensin silloin Ubuntun virtuaalikoneena) mutta nyt sain sen tehtyä oikein. Vähän jännitän virtuaalikoneelle annettua RAM- osuutta (puolet kannettavan koneen käytössä olevasta), koska Windowsille jää vain puolet käytettäväksi silloin. Toistaiseksi kaikki on sujunut hyvin, vaikka kone päivitti juuri Windowsinkin versioon 11.